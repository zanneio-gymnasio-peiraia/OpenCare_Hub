# OpenCare_Hub
Είμαστε η STEAM Lab team από το Ζάννειο Πρότυπο Γυμνάσιο Πειραιά

Πειραματιζόμαστε με προγραμματισμό, αλγορίθμους και STEAM projects, με στόχο τη μάθηση και τη δημιουργία.  

Αποθετήριο για την συμμετοχή στον 8ο Πανελλήνιο Διαγωνισμό Ανοιχτών Τεχνολογιών στην Εκπαίδευση (https://openedtech.ellak.gr/)

Το OpenCare Hub είναι ένα ανοιχτό, χαμηλού κόστους σύστημα υποστήριξης που στοχεύει στη βελτίωση της ασφάλειας και της ποιότητας ζωής ηλικιωμένων, ατόμων με αναπηρία ή μοναχικών ατόμων που ζουν μόνα τους.
Το σύστημα παρακολουθεί βασικές παραμέτρους κίνησης και δραστηριότητας μέσα στο σπίτι και μπορεί να ειδοποιεί άμεσα φροντιστές, συγγενείς ή κοινωνικές δομές της κοινότητας σε περίπτωση έκτακτου περιστατικού, όπως πτώση, παρατεταμένη ακινησία ή ενεργοποίηση κουμπιού ανάγκης.

Στην Ελλάδα, μεγάλος αριθμός ηλικιωμένων (περίπου 530.000 άτομα) ζουν μόνοι τους, χωρίς άμεση και προσιτή τεχνολογική υποστήριξη σε περιπτώσεις έκτακτης ανάγκης.
Οι υπάρχουσες λύσεις είναι ακριβές, δεν είναι ευρέως διαδεδομένες και δεν προσφέρονται συστηματικά από δήμους ή δημόσιους φορείς.
Το OpenCare Hub φιλοδοξεί να καλύψει αυτό το κενό, προσφέροντας μια ανοιχτή, οικονομική και επεκτάσιμη λύση, ικανή να υιοθετηθεί τόσο σε ατομικό επίπεδο όσο και σε επίπεδο κοινότητας.


Μέσα από το έργο οι μαθητές θα είναι σε θέση να:
  
  περιγράφουν και εφαρμόζουν αρχές και μεθόδους δημιουργικής επίλυσης προβλήματος σε ανοικτού τύπου προβλήματα που θα λυθούν μέσω προγραμματισμού.
  
  αναγνωρίζουν τα υπολογιστικά συστήματα ως μηχανές επεξεργασίας που δέχονται δεδομένα και παράγουν πληροφορίες συνδυάζοντας λειτουργίες υλοποιημένες με υλικό με λειτουργίες υλοποιημένες σε λογισμικό
  
  ακολουθούν μια πορεία σχεδίασης και ανάπτυξης προγράμματος που περιλαμβάνει το σαφή καθορισμό του προβλήματος, τον σχεδιασμό του αλγορίθμου, τον σχεδιασμό της διεπαφής του χρήστη και την υλοποίηση του   προγράμματος
  
  σχεδιάζουν, συναρμολογούν και προγραμματίζουν σύνθετες ρομποτικές διατάξεις
  
  σχεδιάζουν και υλοποιούν πραγματικές STEAM λύσεις
  
  εξοικειώνονται με ανοιχτές τεχνολογίες
  
  αναπτύσσουν υπολογιστική σκέψη και συνεργατικές δεξιότητες
  
  συνδέουν θεωρία και πράξη μέσα από πειραματισμό και κατασκευή
  
  αναπτύσσουν δεξιότητες του 21ου αιώνα, όπως κριτική σκέψη, συνεργασία, δημιουργικότητα, επικοινωνία μέσα από την επίλυση αυθεντικών προβλημάτων.
  

